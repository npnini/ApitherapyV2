מסמך הסכמה לטיפול באפיתרפיה
אפיתרפיה הינה אומנות התרפיה בעזרת תוצרי דבורת הדבש הכוללים: דבש, אבקת פרחים, פרופוליס, מזון מלכות, שעוות דבורים וארס דבורים. על המטופל והאפיתרפיסט לבנות מערכת יחסים ואמון ביניהם לצורך עבודה משותפת והצלחת הטיפול.
אני {{patientName}} ת.ז. {{identityNumber}} (להלן: "המטופל") מתחייב, מסכים מצהיר ומאשר כי:
אפיתרפיה אינה שיטת טיפול המוכרת ע"י משרד הבריאות בישראל כטיפול רפואי.
אפיתרפיה מטפלת בגוף ובנפש.
משרד הבריאות בישראל אינו מכיר במידע ובמחקרים שנעשו באפיתרפיה.
ידוע לי שבמהלך ו/או בעקבות הטיפול יכולות להופיע, בין היתר, אך לא רק, הבעיות הבאות: גירודים, התנפחות, דלקות, פצעים, אי נוחות זמנית, תגובה אלרגית.
הובהר לי כי תגובה אלרגית עלולה להתבטא בתגובות שונות, החל מפריחה בעור ועד התקף אנפילקטי הכולל: קשיי נשימה, איבוד הכרה ואפילו מוות (אם לא יטופל בצורה נכונה ומהירה). באם אקבל תגובה אלרגית כל שהיא, אני מסמיך, מאשר ומורה באופן בלתי חוזר ל- {{caretakerName}} 
("האפיתרפיסט" או "המטפל") לתת לי תרופות אנטיהיסטמין ואם לפי שיקול דעתו הבלעדי צריך זאת- אף זריקת אפיפן.
האפיתרפיסט לא נתן ולא הציג בפני הבטחות מכל סוג שהוא בנוגע לתוצאות ו/או יעילות הטיפול באפיתרפיה.
החלטתי, על דעת עצמי, לאחר המלצות שקיבלתי ולאחר בדיקות מקדמיות שערכתי בנושא, לטפל בעצמי בעזרת אפיתרפיה בכדי להשיג מזור לכאבי, חיזוק בריאותי ו/או לשיפור מצבי הפיזי והנפשי, וזאת מבלי להסתמך על מצגים שהאפיתרפיסט הציג בפני, ככל שהציג.
הצגתי בפני האפיתרפיסט באופן מלא, את כל ההיסטוריה הרפואית/בריאותית שלי, כולל בעיות, טיפולים וניתוחים שעברתי, תרופות שנטלתי ושאני נוטל. בנוסף אני מאשר כי אינני צורך תרופות חוסמות ביטא.
בנוסף על בדיקותיי וההמלצות שקיבלתי ובלי לפגוע באמור בסעיף 7, ולאחר שהחלטתי לטפל בעצמי בעזרת אפיתרפיה, אני מאשר כי האפיתרפיסט נתן לי מידע מלא על תוכנית הטיפול, וקיבלתי ממנו הסבר ברור ומקיף על סיכונים הכרוכים בטיפול באפיתרפיה, שיכול כאמור אף לגרום למוות. שוחחתי בנושא עם האפיתרפיסט ואני מרוצה מהמידע שברשותי וכן מזה שקיבלתי מהאפיתרפיסט ויש בידי את כל האינפורמציה הדרושה עבורי בהבנת הסיכונים והתועלת מהטיפול, ואני נוטל על עצמי באופן בלעדי, את מלוא האחריות לתוצאות הטיפול, ואני מוותר ביותר סופי, בלתי חוזר, על כל טענה ו/או דרישה ו/או תביעה כלפי האפיתרפיסט בקשר עם הצלחת ו/או יעילות ו/או תוצאות הטיפול.